---
title: 具官论
author: 
location: cn
link: https://blog.boxun.com/hero/201106/zhouyahui/15_1.shtml
other-link: http://www.easyproperty.com.hk/writing_manage_art/phk_wonderful/ee31928c.htm?ts=79
note: 又題《宇文泰蘇綽問答錄》，註云「帝王之術」。有好事者托古，後報章[正視聽](http://dy.163.com/v2/article/T1456903806511/CFH15AAN0519906Q )矣。

---
宇文泰问曰：国何以立？ 

苏绰曰：具官。 

问：何为具官？ 

曰：用贪官，反贪官。 

问：既是贪官，如何能用？ 

曰：为臣者，以忠为大。臣忠则君安。然，臣无利则臣不忠。但官多财寡，奈何？ 

问：奈何？ 

曰：君授权与之官，使官以权谋利，官必喜。 

问：善。虽官得其利，然寡人所得何在？ 

曰：官之利，乃君权所授，权之所在，利之所在也，是以官必忠。官忠则江山万世可期。 

叹曰：善！然则，既用贪官，又罢贪官，何故？ 

曰：贪官必用，又必弃之，此乃权术之密奥也。 

宇文泰移席，谦恭求教曰：先生教我！ 

苏绰大笑：天下无不贪之官。贪，何所惧？所惧者不忠也。凡不忠者，必为异己，以罢贪官之名，排除异己，则内可安枕，外得民心，何乐而不为？此其一。其二，官若贪，君必知之，君既知，则官必恐，官愈恐则愈忠，是以罢弃贪官，乃驭官之术也。若不用贪官，何以弃贪官？是以必用又必弃之也。倘若国中皆清廉之官，民必喜，则君必危矣。 

问：何故？ 

曰：清官以清廉为恃，直言强项，犯上非忠，君以何名罢弃之？罢弃清官，则民不喜，不喜则生怨，生怨则国危，是以清官不可用也。 

宇文泰大喜。 

苏绰厉声曰：君尚有问乎？ 

宇文泰大惊，曰：尚……尚有乎？ 

苏绰复厉色问曰：所用者皆为贪官，民怨沸腾，何如？ 

宇文泰汗下，再移席，匍匐问计。 

苏绰笑曰：下旨斥之可也。一而再，再而三，斥其贪婪，恨其无状，使朝野皆知君之恨，使草民皆知君之明，坏法度者，贪官也，国之不国，非君之过，乃贪官之过也，如此则民怨可消。 

又问：果有大贪，且民怨愤极者，何如？ 

曰：杀之可也。抄其家，没其财，如是则民怨息，颂声起，收贿财，又何乐而不为？要而言之：用贪官，以结其忠，罢贪官，以排异己，杀大贪，以平民愤，没其财，以充宫用。此乃千古帝王之术也。 

宇文泰击掌再三，连呼曰：妙！妙！妙！ 

而不觉东方之既白。
