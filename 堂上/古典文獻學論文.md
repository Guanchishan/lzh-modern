---
title: 
author: 中山富美子
date: 2017-07-30
location: cn
from: https://www.zhihu.com/question/61571365/answer/205998327
archive-org: 
archive-is: 
other-link: 
note: 作者自云「這學期」，不知何日。「中山富美子」，知乎簿名如此。
---
聖人曰：「夏禮，吾能言之，杞不足征也；殷禮，吾能言之，宋不足征也。文獻不足故也。」可知文獻之重若此。

文獻不備，則猶處暗中，又猶木之無本。一切其他學問無從展開。

須知「源潔則流清，形端則影直」。故有「辯章學術，考證源流」之語。

文獻固重也，文獻學固重也。我中國，處世界之中，禮樂人文之邦，有半萬載之煌煌歷史。開化最早、人文最盛，睥睨泰西，獨立寰宇，故而最貴文獻。然朝代更替，毀於兵戎焚禍者甚多。

且古人手自筆錄，脫漏增刪難免。更有刻意作偽。故文獻之考辯乃學者必為之事。王介甫曰:「學者不可以不深思而慎取」即謂此也。至於書畫之藝。亦不可不倚重文獻。往古之書跡，皆屬文獻範疇。前代無存之墨跡圖畫，需文獻記錄，則能流傳後世。書畫辯偽，需依文獻記錄。

古人論書，不撰成文，則後世如何傳習。

故欲精書畫之理論，必精文獻之考辯。文獻學之不興，書畫二藝亦不能興也。

故文獻學之於書畫藝術，十分之重要，決不可等閒視之，必要著重研習。
