---
title: 关于本门课程成绩的公告
author: 苏湛
date: 2018-09-11
location: cn
from: http://www.xinhuanet.com/local/2018-09/16/c_1123435852.htm
archive-org: 
archive-is: https://archive.is/kOCDS
other-link: 
note: 
---
子曰：以德报怨，何以报德？又或曰：不责奸佞，何以酬忠义？成绩者，国之公器，人才之所系，湛不敢自专，故延请校外专家共阅诸君奇文以勘贤愚。视今诸生，有长于言辞，妙笔生花者，擢于上等以褒其能；有讷言敏行，藏秀于心者，诸师虽秉笔直判，亦皆予合格，以慰其劳。人各有能，不可强求，但诚实勤勉，皆我赤子。惟抄袭剽窃、沐猴而冠之丑行，诸恶之首，天下所共诛，必不容也。凡今抄袭者，一经查实，不问考勤，皆黜落，以儆效尤。其或曰：法不责众。然彼逾众，纲纪人伦之坏逾彰，则威刑之肃愈必。子曰：是可忍，熟不可忍。且诸师阅卷中，已宁纵勿枉，疑罪从无，漏网之鱼必有之，含冤枉黜无一人。凡今黜落者，皆已证据确凿，咎由自取，无可贷也。今分数公布，尔曹各好自为之，勿致歉、勿申诉、勿求情。勿致歉，诸君无歉可致，汝或有愧于己，而无愧于师。勿申诉，汝作弊之行已三推六证，汝无冤。勿求情，汝路，汝自行之，福也汝之福，咎也汝之咎，吾所不能救也。此分不改，勿念。
