---
title: 绿色生活
author: 王云飞
date: 2010-06-07
location: cn
from: http://book.sina.com.cn/news/c/2010-08-05/1447271434.shtml
archive-org: 
archive-is: https://archive.fo/lvnbS
other-link: https://www.koolearn.com/zuowen/detail/661737.html
note: 
---
呱呱小儿，但饮牛湩，至於弱冠，不明犍状。佌佌之豚，日食其羓。洎其成立，未识豜豭。每啮毚臑，然竟不知其夋兔之三窟也。方彼之时，窋诧之态，非闠闠之中所得见也。

今北方久熰，瀵氿甃眢，坌坲坲，焘天幠日。土地皴崩，罅可容人。南疆霶霈，洚水肆虐，当此之滈，茅舍尽走。欲苫不能，啼口立啾啾。

凡此异态，非天之咎。

君不见斵楩焚樟，岵之为屺，睇眄之下，万山尽屼，百尺篔簹，化为竹著。於彼幼蛇，匌不盈寸，巴蛇王虺，尽化柈馐。玈气烰烰，上格瑶池，贫地徕贾，以丰其赀。然千丈方圆，莱菔不生，九天之上，星河不见。

呜呼！漫山设棙，遍地尽罘。此天灾也？人祸也！河海黟然，浊水仍倾，此天灾也？人祸也！斵木㔍竹，彍弮待兽，以至鹿不得走，翬不得飞，蚁不得宭，髬髵不见。此天灾也？人祸也！

翕合沴气，终日涽涽。天不复蓝，水不复清。未有乌云，天何暝暝？赤乌既出，焜耀无复。看天下，鸟飞不下，鲜见狉狉，当此之时，何处貣青天？

所幸者，人知之也，人更之也。然，上作网法，下偩几何未可知也。

今天下多灾。北国井冞，阵主复至，当与孔张俱歾。南域之霖，大禹洊存，只得扼腕而叹息。人不咎己而咎旱魃，不诮己而诼共工。未之可也。闤闠所趋，不可恈恈。当思子孙后代，人己知之。然行之效，则体躆庙堂者思之，媕娿之徒，弃不婟嫪，国之大蠹，捐而必究。

吾所思者，河泮水墺，杨槐蓁蓁，町疃，柳榆其秝。苾葌柅柅游屮葳蕤，见柳而人不攦，视草而众不蹸，日驾双軑之车，斐斐闾巷之间，目不复睺，鼻不再鼽，鸟不惊人，鲋游沴然。
