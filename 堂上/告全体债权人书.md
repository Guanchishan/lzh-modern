---
title: 告全体债权人书
author: 正菱集团管理人
date: 2018-09-28
location: cn
from: https://wallstreetcn.com/articles/3416880
archive-org: https://web.archive.org/web/20181226080945/https://wallstreetcn.com/articles/3416880
archive-is: https://archive.fo/7MwL8
note: 落款云「正菱集团管理人」。
---
柳州正菱，历时三十余载，百亿基业，煌煌登峰。以至蜂涌借贷，逐利而行，不惧冰山，无视危卵。惜然最终，市场无情，辉煌大厦，轰然崩塌，满目疮夷，哀鸿遍野。诸君无一幸免，家人愤痛，亲朋伤怀，民怨弥重！党委政府，以民为本，极尽化解举措。然正菱债务泱泱，人事缠绕盘桓，虽吐食握发，辗转数载，因重重障碍而功亏一篑。正菱四面楚歌，诸君追债无果。非常之事，需非常之人，解非常之围，广西高院，临危受命，重整正菱，惟求诸君，公平受偿，企业涅磐，职工安稳。

自暑至秋，高院领导并合议庭，急诸君之急，忧诸君之忧，对耄耋老人及病弱失业者尤为恻隐，案牍劳形，日无暇晷。管理人虽非英才俊伟，但尚知不辱使命为荣，恪守宪纲为本，勤勉尽责，未敢懈怠，对凡涉本案人事，皆直言正色，论不阿谄。终日车马劳顿，披星戴月，奔走于各企业所属桂、湘、闽、苏之间，栖息于浩渺冗杂案卷之中，谦德轸于躬责，忧劳切于罪己。“近山识鸟音，近水知鱼性”，事非亲躬，焉知其艰？

重整伊始，债权人众，不明重整何物，戚戚心态，重重疑虑，群谈腹议，莫衷一是，乃至拉横幅维权，藉自媒体倾诉。更倏闻对未决事项妄议、擅断，借悲悯他人之名而行干预司法之实，致人心惶惶，“145”尤是惴惴。君不闻小恶不容于乡，大恶不容于国，朗朗乾坤，昭昭日月，岂容为一己之私，诋毁司法，要挟社会，愚弄民众，误导诸君？！

破产重整，乃国法之适用。规矩绳墨，定分止争。有法而不循法，无有成事之人。“家有常业，虽饥不饿；国有常法，虽危不亡”。是以，言不中法者，不听。行不中法者，不敬。事不中法者，不为。败法乱纪，背道而驰，无异于螳臂挡车，蚍蜉撼树。近平盛世，天下安乐。法治社会，当以法为先，言行不轨于法令者必禁。

是故，特告全体债权人：当襟怀磊落，恪遵法令，切勿以讹传讹！犹记与诸君首次会面，苦口良言，一一在耳，忠岂忘心？管理人当自始忠于诸君合法权益，忠于企业财产守护！惟愿与诸君各位同心戮力，圆满此案。亦劝个别心怀叵测者，收敛跋扈，勿再徘徊歧路，当以秩序宪纲为本，民生公益为重！

布告遐迩，咸使闻知。

正菱集团管理人    

公元二〇一八年九月二十八日
